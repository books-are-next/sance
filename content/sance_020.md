---
contentType: prose
---

Sklenění mrtví ve staré Polsce

Žlutá hvězda září jak mor a rakovina  
a je všitá do kůže a nebude  
ospravedlňovat boha.  
Dali mi prášky a bolí mě hlava.  
Mluvím s šedým obláčkem, jako by to byl bůh,  
pak zmizí.  
Dobře — takže ďábel, a strany rovnice  
budou vyrovnané, uprostřed Nic  
jako cizí smrt.  
Na co pak bolest?  
Měla by aspoň hlasovat, převážit váhy  
na stranu —  
sešikovat pluky slunce  
a nadat významem krychli masa  
                                      a hyperbolu vesmíru —  
Čas kráčí jen po jedné  
jeho straně.  
Druhou obydlují  
                 příšery, hvězdy a mrtví.  
A nebe mezi je děravé, vykousané  
                                                         jak plechovka —  
                 děrami zástupy mrtvých Židů  
                 se každou noc vracejí domů  
                 vypít si kávu ve skle.  
                 Každou noc sedávají  
                 v zasklených verandách  
                 v domě na kopci  
                 a hledí na březový háj,  
                 zatímco zasklení živí spí.

Služba je dlouhá,  
dlouhá noc,  
žlutá hvězda všitá do kůže  
svítí jak měsíc  
                 na sny živých,  
                 na anabolu anakondu vesmíru,  
svítí jak rakovina na starou Polsku.

Stojím na terase a křičím:  
Mám nesmrtelnou duši!  
Nic k tomu, ani záhon rajčat  
v anabole anakondě vesmíru  
ale dvě děti a nesmrtelnou duši!

— V jiskře zapálené bohem  
rozdmychané ďáblem  
odfoukávané lidmi  
a s kostkou cukru v zubech  
sklenění mrtví celou noc  
tiše pijí cikorku.
