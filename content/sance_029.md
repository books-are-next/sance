---
contentType: prose
---

Vánoční báj

Hvězda Vánoc je rozsvícena  
a mágové znovu kráčejí  
                                              známou cestou.  
V každém chlévě  
je dítě v jesličkách,  
jdou světem  
                         plným božích synů a dcer,  
                         mě a tebe.

A v začarované bílé zemi v lese  
leží v potoce dítě pod ledem,  
neslyšně se sype sníh ze stromů  
mezi zmrzlými výkřiky ptáků,  
klády na potoce zapadané sněhem  
ztuhly jak mrtvé ryby,  
             jak těla lesních zvířat,  
             zbloudilé lodice s plavci  
             kteří nikdy nespatří domov:  
             vesla jim vypadla z dřevěných rukou.

„Dítě je hvězda Vánoc,“  
říká cukroví, říkají ozdoby  
a mágové se natřásají sněhovou zemí  
                           zpět do země myrhy,  
zlatí a vzdálení ve svých darech.  
A přece jimi přinesli  
svaté znamení boha,  
                                        že jeden každý z nás  
                                                      je vyvolen,  
                                        jenomže on nechce…  
                                        chce, ale nechce…

Velbloudi na sněhu  
Sloni pod smrkovými šiškami  
a dítě, které se zvedne a půjde samo  
                            cestou mezi chlévy,  
zatímco velbloudi si budou čistit kopyta  
a sloni budou tlouct svými slechy  
a dům tu bude stát rozsvícen,  
         nakloněn nad začarovanou zemí  
         a pomalu vpřed se sunoucí  
         v kolejích svých darů a písní a mrznoucích zimních  
                                                        polibků.
