---
contentType: prose
---

Obitou věnci

Ta touha sáhnout na sebe  
          v pruhovaných šatech na dětském kolotoči  
touha otočit čas  
          a podívat se mu do očí,  
                                                            na barvu vlasů,  
                                                            barvu jeho větru

je touhou sáhnout v krvavý bok  
          zmrtvýchvstalého Krista  
          a nahmatat milost  
                                              zřetelnou jako šlacha  
                                svou vlastní nesmrtelnost  
                                v ráji s huriskami a anděly a pečenými  
                                                                             holuby  
                                avšak obitou věnci a nehynoucí  
                                              vzpomínkou potomků.
