---
contentType: prose
---

Na hradbách  
keltského města

Když vlaje slunce, jsme bílé mávající  
                                                            prapory léta.  
Chlapci hážou kamením, ale už napůl  
      za hradbami krve, kde není cesty, není  
      mapy ani pěšinky —

Kmeny bříz jsou bílé prapory léta  
a duby kostrou vztyčenou ze stínů mrtvých  
a kámen ostřím oplakané zbraně.  
Paměť lidí je jako paměť listí,  
zelená a vadne, vždyť čas  
není kámen, křesanost  
                                        sochy myšlenky —  
ne, čas je tráva, ta dokončuje příběhy  
jenom svým trváním:  
                      trvání přesadí osud  
                      a vysadí den,  
                      jsme přece bytosti dne,  
                      večer umíráme a ráno  
                      se rodíme znova  
                      a jen luk paměti  
                      nás táhne dolů ke jménu,  
                                                k černému vědomí Boha  
                      kázajícího:      Zemřeš, ale budeš to  
                                                                              ještě ty  
                                                 ve chvíli smrti  
                                                 a toto Ty je tvůj podíl.

— Házet kamením na hradbách,  
      vlát jako bílé prapory léta!
