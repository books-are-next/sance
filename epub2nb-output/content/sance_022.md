---
title: Bylina Balan evin
contentType: poetry
---

Balan evin  
byla bylina  
                      mládí a nesmrtelnosti.  
On se jmenoval Ivolund,  
ona Avlun.  
Evi kašty donelód, řekla,  
a to znamenalo:  
                        To je jed.  
Even kešty donelód, řekl,  
a to znamenalo:  
                        To není jed.  
A podal jí pohár  
a ona ho vypila.  
Ale měla pravdu, byl to jed  
a ona padla k zemi  
a ani bylina Balan evin  
jí nepomohla —  
ani ona nezmůže nic  
proti zlu, jež se koná  
                                         z lásky.
