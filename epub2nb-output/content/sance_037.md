---
contentType: prose
---

A všechno to vede na nebe Řecka

Nechme to odležet jako sýr,  
jako všechny ty lidi, co byli krásní,  
nechme to odležet  
jak řecké sochy, jako celé Řecko.  
Hloupost kvete vlčími máky  
a ulítá do reklamních salátů,  
jejich potištěný červený papír  
                                                          krvácí.  
Něco velice  
osobního. Jméno, moje tělo,  
něco čím cítíš vítr  
ohýbat mrtvé kameny.  
A všechno to vede  
na nebe Řecka kde stojí bílé chrámy  
a neumí nic jiného  
                                     než zářit —  
zlaté stíny na kopcích na zemi  
kudy malé průvody kráčejí  
svrhnout sochy knih.
